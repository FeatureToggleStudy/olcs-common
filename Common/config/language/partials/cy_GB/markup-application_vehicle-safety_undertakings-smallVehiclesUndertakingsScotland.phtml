<h4>Amod 1</h4><p>Rhaid bod y teithwyr wedi'u cyfuno at ddibenion gwneud y daith gan y gyrrwr neu berchennog y cerbyd neu gan ryw gyfryngwr arall y telir amdano. Ar ben hynny rhaid bod pob taith wedi'i hysbysebu i'r cyhoedd, er mwyn creu cyfle dilys i aelodau'r cyhoedd gael eu cludo ar y daith neilltuol dan sylw h.y. nid yw'r daith yn llogiad unigryw ar gyfer unigolyn neu grŵp,  er gwaethaf y ffaith y telir am docynnau ar wahân. Nid yw hysbysebu mewn man addoli, gweithle, clwb neu gymdeithas wirfoddol arall  er gwybodaeth y bobl sy'n bresennol yn y lleoedd hynny, na mewn cyfnodolion a gylchredir yn gyfangwbl neu'n bennaf ymhlith y fath bersonau, yn cyfrif fel hysbyseb i'r cyhoedd. Yn olaf, os digwydd fod cyrchfannau lluosog, dylid gwahaniaethu tocynnau ar gyfer y daith yn seiliedig ar bellter neu amser.</p><h4>Amod 2</h4><p>    Rhaid bod y broses o wneud y cytundeb ar gyfer talu am docynnau ar wahân wedi'i chychwyn gan y gyrrwr neu berchennog y cerbyd, neu gan ryw gyfryngwr arall a delir am wneud hynny - nid gan y teithwyr eu hunain, nag unrhyw barti arall. Ar ben hynny, fel yn amod 1, rhaid hysbysebu pob taith i'r cyhoedd o flaen llaw fel un sy'n agored i deithwyr gael eu cludo ar docynnau ar wahân.</p>