<p>(a) Bydd y gweithredwr yn hysbysu'r Comisiynydd Traffig o wneuthuriad, model a rhif cofrestru'r cerbydau a ddefnyddir o dan y drwydded honno, a bydd yn hysbysu o unrhyw newidiadau.</p><p>(b) Ynghylch unnrhyw gerbyd gydag wyth neu lai o seddi teithwyr a ddefnyddir o dan y drwydded, bydd y gweithredwr yn darparu trywydd archwilio i'r Comisiynydd Traffig neu unrhyw gorff gorfodi ar gais, sy'n arddangos cydymffurfiad â gofynion PSV. Mae hyn yn cynnwys gwaith papur ynghylch sut, ar gyfer unrhyw wasanaeth, y talwyd am docynnau ar wahân ac mae un o'r ddau amod a gyflwynir yng Nghwestiwn 1 wedi'u diwallu. Sylwch nad yw'r ymgymeriad hwn yn gymwys pan yw'r cerbyd yn cael ei ddefnyddio o dan ddarpariaethau Adran 79A.</p><p>(c) Bydd gan bob cerbyd bach i'w ddefnyddio o dan y drwydded dystysgrif gofrestru V5C, a rhaid i'r gweithredwr feddu ar a chyflwyno,pan ofynnir iddo wneud hynny, ddogfen yn cadarnhau hyn.</p><p>(d) Bydd pob cerbyd bach yn derbyn archwiliad diogelwch llawn (uchafswm pob 10 wythnos) mewn safle sy'n addas ar gyfer y cerbyd er mwyn sicrhau y cynhelir ei addasrwydd i'r ffordd fawr. Rhaid cadw cofnodion ynghylch pob archwiliad yn unol â'r Canllaw i Gynnal Addasrwydd i'r Ffordd Fawr.</p><p>(e) Ni fydd y cerbyd bach ar unrhyw amser yn cludo mwy nag wyth teithiwr.</p><p>(f) Bydd y gweithredwr drwy'r amser yn cydymffurfio â'r ddeddfwriaeth ynghylch codi tâl am docynnau ar wahân a chadw tystiolaeth 12 mis o'r cydymffurfiad hwn ar gyfer pob taith.</p><p>(g) Bydd gyrwyr cerbydau bach yn cludo tystiolaeth ddogfennol y codwyd tâl am docynnau ar wahân ar gyfer y daith gyfredol.</p><p>(h) Ni fydd y gweithredwr yn defnyddio cerbyd nad yw'n diwallu'r safonau ECWVTA, gofynion adeiledd a defnydd Prydeinig neu Reoliadau  Cymeradwyo Cerbydau Ffordd 2009 (fel y'i diwygiwyd).</p><p>(i) Ni fydd y gweithredwr neu yrrwr yn torri'r deddfau alcohol.</p>